Ro do angka dongan ni si Ester tu jabuna tingki natal. Dung mangan na sida, dilehon natoras ni si Ester do hadia. Wah... Las situtu roha!
Godang do  dongan ni si Ester, i ma si Dinda, Made, Deni dohot si Beto
Natal taon on, si Ester ndang mulak tu Toraja. Si Ester dohot amana, inongna, dohot haha anggina naeng marnatal di jabu. Jabu ni nasida buha do tu dongan sahuta dohot dongan-donganna.
Di ari Natal, si Ester rap natorasna dohot angka haha anggina borhat tu gareja. Piga-piga halak hombar jabuna laho do tong tu gareja. Naeng mangihuthon partangiangan Natal do halahi.
Dung mulak sian gareja, Inong patupahon sipanganon. Ester dohot Bapa patupahon silean-lean Natal. Silean-lean Natal i dipeakhon di toru ni hau Natal di tonga ni jabu.
"Horas!" tarbege soara sian ruar. "Horas!" alus ni si Ester, "Hei, dongan-dongan!Eta, masuk!" togu ni si  Ester huhut marlas ni roha.
"Selamat Natal, Ester!"  ninna angka dongan na i ma huhut marsijalangan. "Selamat Natal Amang boru dohot Namboru!" ninna halahi sude.
Saluhutna nasida mangallang sipanganon Natal na dipatupa halak si Ester. "Tabo ni jagal manuk on," ninna si Dinda. "Rendang lombu on do na lomo hian rohangku," ninna si Beto.
"Idul Fitri do ari reahu," ninna si Dinda. "Inonghu manggule manuk dohot Katupat," ninna si Dinda. "Direahon hami ma ari hamonangan i dung sidung marpuasa sabulan," ninna si Dinda muse.
"Au mareahon Galungan," didok si Made. "Inong mangalompa lawar dohot sate pinahan," ninna si Made. "Hami na saripe martangiang di Pura," didok si Made muse.
"Au mareahon Waisak di Vihara," ninna si Deni. "Hami mareahon hatutubuni Sang Budha," ninna si Desni muse. "Inong pe patupahon sipanganon na tabo," ninna si Deni muse manambai hatana.
"Ba, mauliate ma di sasude turi-turian muna i," ninna si Beto. "Gabe huboto angka goar ni ari rea, " ninna si Beto muse.. "Ima da, ahu pe!" ninna si Ester mangalusi.
" Beta, tu tonga jabu ma hita," ninna si Ester. Nunga rade dibahen inonghu silas ni roha tu hamu," ninna si Estermuse.
"Asyik! Mauliate ma namboru," ninna dongan ni si Ester rampak."Mauliate ma di hamu angka dongan," ninna si Ester marlas ni roha.

Gemilang
