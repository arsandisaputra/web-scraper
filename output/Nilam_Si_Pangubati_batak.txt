Pangubati na metmet, Nilam somal mangalehon ubat tu namarsahit. Boha molo si Nilam na marsahit?
On do si Nilam. Nang pe gelleng ibana malo do mangubati angka na marsahit. Saonari na marsahit anak ni Gompul Tanggule.
Las roha ni si Nilam nuang boi mardalan anak ni Gompul i. 
	
	
	
	
	  "Unang lupa inum ubatmu, da!" didokna.
Oh, boasa huling-huling si Nilam gabe songon on?Ingkon dibahen si Nilam do pulungpulungan laho mangubati ibana.
Ah, bulung na gabe ubat si Nilam nunga suda. Bulung-bulung i  holan adong di tonga harangan.
Si Nilam pe pintor laho borhat.
Dang godang abat-abat dibolusi ibana.Mardalan do torus si Nilam..
Ido bulung-bulung na dihaporluhon  si Nilam.Iputiki si Nilam ma bulung-bulung i gabe gok ma sakkuna.
Nuange si Nilam nunga boi mulak laho mambahen pulungan ubat, alai..."Eh, boasa gabe holan haohao ho, Siamang?"
Hape adong do lukka di hulinghuling ni Siamang. Bulung-bulung na diboan Nilam boi do pamalumhon Siamang.
"Unang maos dihao, da", tonani si Nilam tu Siamang.
Wow, bagak nai pidong Kuau i.Alai, boasa holan na jongjong ibana?
Asi roha, mabugang pat ni pidong Kuau i.Saulak nai si Nilam ingkon mangalehon deba ubat na sian bulung  i.
"Maradi ma jo. dang piga leleng nai malum nama pat mi",  ninna si Nilam huhut marsatabi ma Ibana nange mulak.
Oh , anak ni Hije on ingkon niurupan. "Pos ma roham, tongkin nai malua ma ho," didok si Nilam.
"Tumagon do huponggoli  andor ni hau on, asa unang gabe mangholangi pahan-pahanan na asing, " didok roha ni si Nilam.Sae i...,Hape
...Oh daong!Suman do naung mansai male anak ni Hije i. Dang tolap si Nilam pasohon i. Alai, ingkon mulak do muse si Nilam tu tonga harangan.
"Boasa mulak muse ho," disungkun Siamang."Porlu dope di au bulung-bulung na sian tonga ni harangan on mambaen ubat huling-hulingku na marsahit", alusni si Nilam.
"Aha sahitmu? Dang adong hubereng", didok pidong Kuau. ""Ido ate",  alus si Nilam. Gabe tarhatongtong Ibana mamereng tanganna naung malum.
"Atik alani na diurupi ho do hami, gabe malum sahitmu", ninna Siamang."Manang, ra porlu do au patigorhon daging saotik dohot manirup ari na lambok,"ninna si Nilam huhut mengkel
Atik  pe songonni, tong do si Nilam maringkoti bulung-bulung i laho tu ari marsogot."Hu urupi pe ho", ninna Siamang.
©20 19 ,The Asia Foundation.Buhu on dibahen marhite lokakarya asa mambahen buku-buku marbahasa lokal na dibahen di bagasan sampuran ni Litara Foundation dohot The Asia Foundation dohot ISI Padang Panjang, Sumatera Barat. Lokakarya dohot pangembangon profesional, raphon dohot pangedit dohot desain ni buhu on, di bahen marhite Litara Foundation.
